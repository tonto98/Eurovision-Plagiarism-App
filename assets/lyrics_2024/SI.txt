Skrila sem se v reko,
in odšla v tiho noč.

Z glasnimi koraki,
nemi klici na pomoč.

Zdaj, ko sem le voda,
v valovih iščem mir.

Utopim se v sebi,
se svetlobi prepustim.

Najdi me, rani me, brani me.
Koga loviš, ko me zapustiš? 
Dvigni me, pusti me, ljubi me.
Kdo te lovi, ko se me bojiš?

Koga se bojiš,
ko svoje želje zatajiš?

Gledaš me v oči,
podoba tebe v njih žari.

Ogledalo sem brez robov.
Le odsev tvojih sem strahov.

Najdi me, rani me, brani me.
Koga loviš, ko me zapustiš? 
Dvigni me, pusti me, ljubi me.
Kdo te lovi, ko se me bojiš?

Jaz sem.
Ti si.
Veronika.

Tvojo resnico le ona ve.